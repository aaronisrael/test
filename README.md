# ArtBuddies

In de stad zullen de jonge Gentenaren posters zien die hun verlangen naar een museum bezoek aanspreekt. Op deze posters zal het duidelijk worden dat er meer (jonge) mensen in Gent zijn die ook graag naar het museum willen. Maar die met het zelfde probleem worstelen; ze willen zelf wel maar hun vrienden niet en willen hun probleem niet bij hun vrienden neer leggen. De poster zal lijden naar het bezoeken van een mobiele website waarop zij een geselecteerde selectie zien van het aanbod van het Museum van Schone Kunsten in Gent (MSK). Deze posters zullen verspreid door de stad hangen, hier is voor gekozen omdat blijkt dat veel individuen en groepen meer in de stad te vinden zijn dan aan de rand, waar ook het museum is gevestigd.

De gebruiker kan via de mobiele website aangeven welke kunst uit deze collectie zij interessant, boeiend, mooi, lelijk of vreemd vindt. De selectie op de website bestaat uit ongeveer 10 werken, die per maand zullen rouleren. Dit zorgt ervoor dat de website interessant genoeg blijft om eventueel terug te keren. Ook zorgt dit ervoor dat de bezoeker nieuwe kunst ziet op de website die zij misschien heeft gemist in het museum, wat weer reden geeft om een volgend bezoek naar het museum te plannen.

Wanneer de gebruiker haar voorkeur heeft aangegeven wordt er gezocht naar een match. Deze match is op basis van de kunstwerken waar een voorkeur op aan is gegeven. De gebruiker kan aangeven of deze voorkeur gelijk moet zijn of juist tegengesteld. Wat er dan gebeurt is dat de gebruiker met zijn of haar match een uitnodiging krijgt van het museum om op een speciaal georganiseerde dag, of dagdeel, naar het museum te komen.
